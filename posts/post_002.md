# آیا می توان در ایران درآمد دلاری داشت؟

۱۴۰۳/۸/۲۳ **•** ۵ دقیقه **•** عمومی

پاسخ کوتاه خیر. اما روشهایی هم وجود داره که براتون توضیح میدم. از اونجایی که ریال ایران تقریبا پهن هست درآمد دلاری بسیار جذاب هست. بسیاری از تولید کنندگان محتوا مخصوصا در اینستاگرام درآمد دلاری رو تبلیغ می کنن تا بتونن کاربر جذب کنن و پکیج بفروشن. ملت مظلوم ما هم فریب این اشخاص رو می خورن و با امید به آینده ای بهتر اندک اندوخته خودشون رو هم از دست میدن.

## مشکل چیه؟

مشکل تحریمها هستن. اگر سیستم بانکی کشور تحریم نبود کافی بود در هر بانک دلخواه ایرانی یک حساب باز می کردیم سپس این حساب بانکی رو در PayPal ثبت می کردیم تا PayPal از این حساب برای دریافت و یا ارسال پول استفاده کنه. کل سیستم بانکی کشور ما تحریم هست و به سیستم بانکداری جهانی متصل نیستیم.

باید به این نکته دقت کنیم که PayPal یک بانک نیست بلکه پلتفرمی هست که به ما اجازه میده از یک حساب به حساب دیگری پول انتقال بدیم. PayPal فقط یک درگاه بانکی است و پشت صحنه شخص باید یک حساب بانکی به PayPal خودش ثبت کنه تا پول از اون حساب انتقال یا دریافت بشه.

ما بانک و حساب بانکی داریم اما PayPal و یا هر نوع درگاه اینترنتی بین المللی برای بانکهای ایرانی تحریم است. یعنی بانکهایی ایرانی فقط داخل ایران کاربرد دارن. 

تقریبا تمام وب سایتهای دنیا که برای شما درآمد دلاری می تونن بدن از PayPal برای نقل و انتقال پول استفاده میکنن. پس برای اینکه بتونیم به درآمد دلاری برسیم باید یک حساب PayPal داشته باشیم. 

## چطور یک حساب PayPal داشته باشیم

دو روش اصلی وجود داره که به ما کمک می کنه تا به حساب پی پال برسیم:

- **استفاده از شرکتهای واسط ایرانی**

در ایران شرکتهایی وجود دارن که با دریافت هزینه برای شما حساب پی پال افتتاح میکنن.  در حال حاضر هزینه این خدمت حدود ۳ تا ۵ میلیون بسته به شرکتی که خدمت رو ارائه میکنه متنوع است. 

> اینکه به این شرکتها اعتماد کنیم یا نکنیم هم خودش یک ریسک هست. چون شرکت‌های مذکور از نظر قوانین بانکی و بین المللی در حال انجام یک فعالیت غیر قانونی هستن.
> 

- **مسافرت به یک کشور غیر تحریمی**

در این روش شخص به یک کشور که تحریم بانکی نداره مسافرت کرده  سپس به یک بانک مراجعه کرده و درخواست افتتاح حساب میکنه. بعد از افتتاح حساب شخص می تونه پی پال رو برای حساب بانکی خودش فعال کنه. کشور ترکیه معمولا مقصد محبوبی برای ایجاد و افتتاح حساب بانکی بین المللی برای ایرانی ها است. 

شنیدها حکایت از این داره که بانک‌ها به راحتی برای ایرانی ها حساب باز نمیکنن ولی خوب افرادی هم هستنن که موفق شدن و حساب بانکی بین المللی افتتاح کردن.

> در هر دو روش شما به پاسبورت و احتمالا سیم کارت بین المللی نیاز دارید. پس اگه سربازی ندارید که کلا باید قید درآمد دلاری رو بزنید. سیم کارت کاری نداره وب سایت هایی هستن که می فروشن.
> 

## دیگه چه مشکلاتی وجود داره؟

**حالا چطوری باید پروژه پیدا کنیم تا به درآمد دلاری برسیم؟** وب سایت های مثل Freelancer و UpWork و Fivver سایتهای محبوب برای گرفتن پروژه های بین المللی و نهایتا رسیدن به درآمد دلاری هستن. 

 هر کدوم از این وب سایت ها اگه ذره ای شک کنن یا به طریقی بفهمن که شما ایرانی هستید بلافاصله اکانت شما رو مسدود کرده و اگه پرداختی برای شما داشته باشن رو پرداخت نمیکنن.

**خوب چطور این مشکل رو حل کنیم؟**

برای حل این مشکل باید از VPS‌ استفاده کنیم. VPS کامپیوتری هست که شما با کامپیوتر خودتون به اون وصل میشید و تمام کارهای بین المللی خودتون رو داخل اون انجام میدید. مثلا اگه می خواید به حساب پی پال خودتون سر بزنید، پروژه بگیرید یا حتی ایمیل بزنید و یا **هر کار بین المللی باید از طریق VPS‌ انجام بگیره.** 

هزینه ماهیانه VPS در آلمان که باید هم مقصد VPS یک کشور غیر تحریمی باشه حدود ۷۰۰ الی ۱۲۰۰ هست.

 

## دیگه چه مشکلاتی وجود داره؟

**حالا چطوری درآمد دلاری رو به ریال تبدیل کنیم؟** با توجه به تحریم ها درآمد دلاری خودمون رو هم نمی تونیم به ریال تبدیل کنیم. برای انجام دادن این کارها هم سرویس هایی وجود داره که درآمد پی پال شما رو به ریال تبدیل می کنه.

## سخن نهایی

به نظر من هر چند افتتاح حساب بانکی و نقد کردن درآمد سخت است اما بزرگترین مشکل رقابت با سایر برنامه نویس‌هایی است که ممکنه کلی سابقه و پروژه در رزومه خودشون داشته باشن و مشکلات تحریم رو هم نداشته باشن.